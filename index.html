<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">

    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Arimo&family=Open+Sans:wght@700&display=swap" rel="stylesheet">

    <link rel="stylesheet" href="style.css">

    <title>Madonna di Fatima</title>
</head>
<body>
    
    <div class="container">
        <div class="title-box">
            <h1>
                <span class="line">Madonna </span>
                <span class="line">di Fatima</span>
            </h1>
            <h3>
                <span class="line">XX secolo - Tecnica mista </span>
                <span class="line">su pannello di multistrato</span>
            </h3>
        </div>

        <div class="picture">
            <img src="madonna-di-fatima.png" alt="" srcset="">
        </div>

        <div class="divider"><img src="divider.png" alt="" srcset=""></div>

        <p class="description">
            <img src="madonna-di-fatima.png" alt="" srcset="">

            Mons. Giuseppe Olivotti (1905-1974), vescovo ausiliare di Venezia dal
            1957 con l'allora Patriarca di Venezia card. Giuseppe Roncalli che sarà
            eletto Papa un anno dopo assumendo il nome di Giovanni XXIII, nel
            1946 trasforma la sua casa di Parè a Conegliano in orfanotrofio
            ospitando un centinaio di ragazze e facendolo gestire a tre suore. Le
            “orfanelle” - così venivano chiamate le ragazze - vestivano tutte con la
            divisa e la domenica salivano a Collalbrigo per partecipare alla S9anta
            Messa. Dopo qualche anno è il parroco di Collalbrigo, don Domenico
            Polese, a scendere per celebrare la Messa domenicale, anche per i
            pochi abitanti di Parè, nella cappella interna dell’Istituto, dedicata alla
            Beata Vergine Maria di Fatima. La popolazione aumenta negli anni
            grazie agli operai delle fabbriche vicine come la Zoppas e la Dal Vera
            che si costruiscono la casa proprio a Parè e nel 1955 si decide di
            costituire una nuova parrocchia con una semplice piccola chiesa, meno
            di 200 mq, in via Ortigara attualmente tra benzinaio e villa Mansi. La
            chiesetta viene dedicata alla Beata Vergine Maria di Fatima su richiesta
            di alcuni abitanti e sacerdoti che durante la guerra si erano un giorno
            riuniti in preghiera nella Cappella dell’orfanotrofio per sfuggire a una
            rappresaglia tedesca e avevano avuto tutti salva la vita. Il vescovo
            Olivotti fa scolpire da artisti di Ortisei la statua lignea della Madonna e la
            dona alla parrocchia. Questa è la statua che dal maggio 1967 si trova
            nella nostra bella chiesa attuale di Parè aperta al culto nell'ottobre 1967.
            Nella Cappella dell’Istituto rimane invece un’immagine dipinta, ed è di
            questa che vogliamo ora parlare. La casa di mons. Olivotti nel 1983
            cessa di essere orfanotrofio e passa ai Salesiani che vi aprono la
            Comunità giovanile per il recupero dei tossicodipendenti. Quando infine
            anche i Salesiani nel 2003 si ritirano e nella gestione della struttura
            subentrano i servizi sociali dell’USL, mons. Fausto Scapin recupera
            dalla Cappella l’antico quadro raffigurante la Beata Vergine Maria di
            Fatima e lo trasferisce nella Cripta ricavata sotto la sacrestia della
            chiesa. Per molti anni in questa Cripta si è celebrata la Messa feriale ma
            dai tempi della pandemia viene utilizzata solamente per la reposizione
            del Santissimo Sacramento durante il solenne Triduo Pasquale. La bella
            e preziosa immagine della Vergine di Fatima meritava però di essere
            valorizzata e salvata dal progressivo degrado dovuto all’umidità e
            all’usura del tempo. Ed ecco che arriviamo ai giorni nostri, quando il
            quadro viene studiato in modo approfondito e in seguito affidato alla
            restauratrice Sofia Marchesin di Conegliano. Dalla sua relazione
            conclusiva ricaviamo le seguenti notizie: "l’opera è dipinta con tecnica
            mista su fondo oro, il supporto è costituito da un sottile (1,3 cm)
            multistrato con dimensioni 186 x 85 cm; è stata realizzata nel XX secolo
            rifacendosi allo stile delle icone. <br>
            La Vergine è ritratta all’interno di una mandorla floreale che culmina con un’aureola; le decorazioni superficiali sono sia in rilievo che a
            incisione, mentre i fiori e le foglie del festone sono dipinte sopra la lamina metallica. Dopo un’attenta analisi dello stato conservativo,
            si prende atto che l’opera si presentava con una grave proliferazione biologica sul retro, mentre sul fronte il colore era sollevato e la
            pittura offuscata da uno strato di sporco di deposito generale. L’intervento di restauro si è concentrato come prima cosa nel mettere in
            sicurezza la pellicola pittorica sollevata e instabile, in seguito sono state aspirate dal retro le muffe con filtri idonei; per poi trattare la
            superficie con biocida. Le operazioni di recupero del dipinto sono consistite nel consolidare il colore dove appariva sollevato e nel
            procedere alla pulitura superficiale per recuperare le cromie originali. Le lacune della pellicola pittorica sono state stuccate e ritoccate
            per restituire una lettura unitaria del dipinto. A conclusione del restauro è stata applicata una vernice trasparente a spruzzo con filtri
            UV, per saturare le cromie e proteggere la superficie. Infine è stata sostituita la vecchia cornice con una a cassetta dorata, che
            protegge e sostiene meglio l’opera, rendendo possibili anche le uscite processionali in sicurezza". Ed ecco che l’immagine, davanti
            alla quale hanno sostato e pregato due futuri papi, Giovanni XXIII (card. Giuseppe Roncalli) e Giovanni Paolo I (mons. Albino Luciani)
            e dalla quale ha avuto origine la devozione e la dedicazione della nostra chiesa, è stata riportata alla bellezza originale e collocata nel
            Pronao (dal greco πρόναος, posto davanti al tempio), quello spazio che precede il luogo di culto, un tempo dedicato ai catecumeni.
            Per concludere, accenniamo solo ad un altro grande dono di cui la nostra Comunità deve essere riconoscente al Signore: una reliquia
            (ex ossibus) di Santa Giacinta Marto, una dei tre pastorelli di Fatima ai quali è apparsa la Madonna e che nelle solennità mariane
            viene esposta nella Cappella della Beata Vergine Maria. La consegna dell'antica immagine restaurata avviene lunedì 13 maggio 2024
            nella memoria liturgica della Beata Vergine Maria di Fatima durante la solenne celebrazione eucaristica della nostra patrona cui segue
            la processione aux-flambeaux per le vie del quartiere di Parè a Conegliano.
        </p>
    </div>

</body>
</html>